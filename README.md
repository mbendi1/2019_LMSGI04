# 2019_LMSGI04
Chatbot amb AIML
Un dels dialectes d'XML és AIML, que significa llenguatge de marques per a la intel·ligència artificial. Amb AIML es pot definir el comportament de bots conversacionals, chatbots.

En aquesta tasca realitzarem dos chatbots. El primer d'ells tendrà com a punt de partida un exemple d'informació turística en anglès disponible al tutorial de Steve Worswick. Implementau-lo a la plataforma pandorabots.com traduït a una altra llengua (en principi català o espanyol; si ho voleu fer en alguna altra, parlem-ne).

Per al segon chatbot, triau un tema que us interessi i desenvolupau una aplicació pròpia. Si voleu, poden ser modificacions substancials o ampliacions d'algun dels exemples disponibles al repositori https://github.com/pandorabots/Free-AIML.

Què s'ha de lliurar?
L'adreça URL del vostre repositori amb els dos fitxers de marques .aiml.

Com s'avalua?
Cada chatbot obté un màxim de 5 punts, d'acord amb els següents ítems.

1 punt. Ús de més de deu categories.
1 punt. Ús de context.
1 punt. Complexitat i originalitat de la vostra aplicació.
1 punt. Utilització d'altres fitxers que es poden definir a pandorabots, a més del .aiml.
1 punt. Realització de vídeo amb converses reals que demostrin les capacitats dels vostres bots.

Tot i que hi ha temps fins a final d'abril per a realitzar els dos bots, convé tenir enllestit el primer en unes cinc setmanes, cap al 15 de març.
